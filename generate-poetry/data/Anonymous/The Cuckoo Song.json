{
  "author": "Anonymous",
  "classification": "Nursery Rhymes",
  "keywords": [
    "Nature",
    "Summer"
  ],
  "period": "",
  "reference": "http://www.poetryfoundation.org/poem/181955",
  "region": "",
  "text": [
    "Sing, cuccu, nu. Sing, cuccu.",
    "Sing, cuccu. Sing, cuccu, nu.",
    "Sumer is i-cumin in\u2014",
    "Lhude sing, cuccu!",
    "Groweth sed and bloweth med",
    "And springth the wude nu.",
    "Sing, cuccu!",
    "Awe bleteth after lomb,",
    "Lhouth after calve cu,",
    "Bulluc sterteth, bucke verteth\u2014",
    "Murie sing, cuccu!",
    "Cuccu, cuccu,",
    "Wel singes thu, cuccu.",
    "Ne swik thu naver nu!"
  ],
  "title": "The Cuckoo Song",
  "year": ""
}