{
  "author": "Susanna Blamire",
  "classification": "",
  "keywords": [
    "Love",
    "First Love",
    "Heartache",
    "Loss"
  ],
  "period": "Augustan",
  "reference": "http://www.poetryfoundation.org/poem/180884",
  "region": "Scotland",
  "text": [
    "And ye shall walk in silk attire,",
    "And siller hae to spare,",
    "Gin ye\u2019ll consent to be his bride,",
    "Nor think o\u2019 Donald mair.",
    "O wha wad buy a silken goun",
    "Wi\u2019 a poor broken heart!",
    "Or what\u2019s to me a siller croun,",
    "Gin frae my love I part!",
    "The mind wha\u2019s every wish is pure",
    "Far dearer is to me;",
    "And ere I\u2019m forc\u2019d to break my faith,",
    "I\u2019ll lay me down an\u2019 dee!",
    "For I hae pledg\u2019d my virgin troth",
    "Brave Donald\u2019s fate to share;",
    "And he has gi\u2019en to me his heart,",
    "Wi\u2019 a\u2019 its virtues rare.",
    "His gentle manners wan my heart,",
    "He gratefu\u2019 took the gift;",
    "Could I but think to seek it back,",
    "It wad be waur than theft!",
    "For langest life can ne\u2019er repay",
    "The love he bears to me;",
    "And ere I\u2019m forc\u2019d to break my troth,",
    "I\u2019ll lay me doun an\u2019 dee."
  ],
  "title": "The Siller Croun",
  "year": ""
}